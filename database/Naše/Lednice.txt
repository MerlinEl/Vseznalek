2013Největší rozdíl je znát u větších spotřebičů, hlavně u ledniček. Stará lednice s třídou spotřeby C, která je v provozu nepřetržitě, může mít spotřebu kolem 3 kilowatthodin denně, což při průměrné ceně kolem 6 Kč za kilowatthodinu představuje i 18 korun za den.„Roční provoz takové lednice vyjde asi na 6400 Kč. Proti tomu náklady na provoz nízkoenergetické lednice třídy A se spotřebou kolem 0,4 kilowatthodiny denně činí jen něco přes dvě koruny a roční provozní náklad je 840 Kč. Rozdíl ve spotřebě v tomto případě může dosáhnout 5500 Kč za rok,“ řekl Právu mluvčí ČEZ Jan Pavlů.Mnoho peněz lze ušetřit i správným nastavením teploty v ledničce. Pro běžný provoz stačí, aby teplota uvnitř dosahovala 6 stupňů Celsia. Už při snížení teploty na tři stupně stoupne spotřeba o 15 procent. Odběr energie rovněž výrazně zvyšuje námraza. Pokud je silnější než 3 milimetry, stoupá spotřeba ledničky o 75 procent, odmrazovat se tedy skutečně vyplatí. Uspořit peníze za elektřinu můžete i nákupem šetrnější pračky nebo myčky.2012Jak provést výpočet spotřeby elektrické energie?Stěžejním údajem pro výpočet spotřeby daného elektrospotřebiče je příkon udávaný ve Wattech (W), který najdeme na štítku nebo v návodu k použití. Tento údaj se násobí počtem hodin, po které je spotřebič připojený k elektrickému proudu. V případě chladničky bude důležité, jak dlouho běží její chladící agregát, u starých ledniček to může být i 20 hodin denně. Tak získáme spotřebu ve Wh, resp. kWh (údaj vydělíme tisíci) a můžeme ho konfrontovat s jednotkovou cenou elektrické energie. V roce 2012 se cena elektřiny pro domácnost pohybuje průměrně kolem 4,6 Kč/kWh (pro nejčastěji užívanou jednotarifní distribuční sazbu D002d), konkrétní výše ceny elektřiny za kWh se pak liší v závislosti na konkrétním dodavateli.Vezmeme-li v úvahu starou ledničku s příkonem 100 W, její spotřeba pak dosahuje 0,1 kW za hodinu (100 : 1000), tj. 2 kW za den (0,1 x 20 hodin) a 730 kW za rok (2 x 365). Vynásobíme-li spotřebu průměrnou sazbou za elektřinu, vyšplhají se roční náklady na starou ledničku 3 358 Kč (730 kW x 4,6 Kč).Nové chladničky již disponují energetickými štítky, které kromě příkonu obsahují i údaj o spotřebě. Nová kombinovaná lednička kategorie A+++ s objemem 400 litrů disponuje průměrnou hodinovou spotřebou pod 0,5 kWh, udávaná roční spotřeba se pohybuje kolem 150 kWh. Roční náklady pak dosahují hodnoty cca 690 Kč (150 kWh x 4,6 Kč).Tak jsme se dobrali hrubých výpočtů. Údaje na štítcích jsou však příliš obecné, vždy je třeba kalkulovat s konkrétní spotřebou v konkrétních podmínkách. Pomoci může například měřič spotřeby elektrické energie. Jednoduchý přístroj dokáže určit přesnou spotřebu daného spotřebiče a podá tak reálný obraz o tom, kolik stojí jeho provoz.Jak úsporně užívat chladničku?Již jsme si říkali, že spotřeba chladničky je výrazně ovlivněna také konkrétními podmínkami a jejím užíváním. Připravili jsme pro vás tedy pár tipů na to, jak na provozu chladničky ušetřit.•    Spotřeba chladničky je výrazně ovlivněna jejím umístěním. Vždy je proto vhodné ji umístit na chladnější místo, vzdálené od zdrojů tepla, sporáku nebo topení, a také se vyhýbat přímým slunečním paprskům.•    Chladničky vyžadují dostatečné odvětrávání a měly by tak být umístěny ve větší vzdálenosti od zdi nebo jiných předmětů. Pro úsporný provoz se také vyplatí chladící tělesa pravidelně otírat od prachu.•    Významným faktorem spotřeby je i těsnění chladničky, to bývá u starých spotřebičů značně opotřebované. Pro úsporu nákladů tak rozhodně těsnící pásky kontrolujte a příp. je vyměňte za nové.•    V případě starších ledniček je také důležité pravidelné odmrazování. Silná námraza totiž podstatně zvyšuje spotřebu elektřiny. (Nové ledničky již disponují systémem automatického odmrazování.)•    Teplota chlazení by neměla být nižší než +5 °C, teplota nastavená v mrazničce by pak neměla klesnout pod -18 °C. Každý stupeň navíc se podílí na vyšší spotřebě energie.•    Při nákupu ledničky se vyplatí zvážit její objem, větší lednička znamená vyšší spotřebu. Na jednu osobu vystačí průměrně lednička o 55 litrech. I přes mylně zažitou představu platí, že plná lednička spotřebuje méně energie než lednička prázdná. Efektivně funguje lednička zaplněná cca ze tří čtvrtin. Do ledničky však rozhodně nevkládejte teplé pokrmy, jejich ochlazení bude stát velmi mnoho energie.