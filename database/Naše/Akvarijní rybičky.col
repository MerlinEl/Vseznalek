Údržba akvária:-   Pečlivě si prohlédněte stav ryb a dalších vodních živočichů. -   Sledujte teplotu, kyslík, oxid uhličitý a pH.-   Neměli byste zapomínat na pravidelnou výměnu vody a odkalení dna.Údržba vody:    - PH:      pH udržujte okolo 6.5 - 7. Na sklo si můžete nalepit permanentní test Seachem pH Alert.     -Čpavek:    Čpavek je v podstatě velmi podobný dusitanům. Vyskytuje se pouze při stejných podmínkách jako dusitany.     Opět je pro ryby extrémně nebezpečný. Jeho koncentrace se může zvýšit při překrmení, špatné funkci filtru nebo v novém, nezajetém akváriu.    Čpavek doporučujeme měřit permanentním testem Seachem Ammonia Alert.     Ten se pouze nalepí na sklo akvária a po dobu jednoho roku ukazuje online množství čpavku v akváriu.    -Dusičnany NO3:    Dusičnany by se měly pohybovat v rozmezí 5 až 25 mg/l. Pokud je to více, mohlo by to škodit některým citlivějším druhům ryb.     Pokud je to pod 5 mg/l, byl by zase problém s růstem rostlin, jelikož ty dusičnany potřebují jako živinu k růstu.    Pokud je hladina nižší, je nutné přihnojovat hnojivem s obsahem dusíku, pokud vyšší,     bude nezbytné provádět větší výměny vody, ubrat na počtu ryb v akváriu,     případně podpořit růst rostlin tak, aby přebytečné dusičnany spotřebovaly.    Dusičnany doporučujeme měřit kvalitními testy, jelikož testy v hodnotě okolo 100,-Kč obvykle nefungují a ukazují nesmyslné hodnoty.     Vhodný je např. Sera NO3 test nebo špičkový JBL NO3 test.     - Celková tvrdost GH a uhličitanová tvrdost KH:     Tyto údaje je nutné znát, pokud chováte ryby,  které potřebují pouze měkkou nebo naopak tvrdou vodu nebo při cíleném množení ryb.     V případě rostlin je to v podstatě jedno, přestože platí, že se rostlinám daří spíše ve vodě s nižší tvrdostí.     Testovat vodu na tyto parametry nepovažujeme za příliš důležité, jelikož s naměřenou hodnotou stejně příliš nezmůžete.      Buď Vám prostě z kohoutku teče tvrdá nebo měkká voda     -Dusitany NO2:     Dusitany jsou pro ryby extrémně nebezpečné a i jejich malé množství ve vodě může způsobit smrt ryb.     Vyskytují se v akváriích, ve kterých  správně nefunguje filtr nebo v nově založených akváriích.    Testovat vodu na dusitany NO2 doporučujeme pouze v nově založeném akváriu nebo pokud nám náhle začnou hynout ryby.      V zajetých akváriích s kvalitní filtrací se dusitany vůbec nevyskytují. Použít lze pro orientační měření levný Aquar NO2 test.   - Fosforečnany PO4:    Fosforečnany je nutné měřit pouze v rostlinných akváriích, pokud má akvarista podezření na jejich nedostatek.   Jedná se totiž o důležitou živinu pro rostliny. Pro běžného akvaristu však nemá příliš cenu tento údaj znát.    Rozhodně nejlepší test na fosforečnany je JBL PO4 test. Ostatní levné testy bohužel příliš nefungují.    -Test na oxid uhličitý CO2   Tento test je vhodný pouze pro ty, kteří sytí vodu pomocí CO2 pro lepší růst rostlin. Pro ostatní je tento test zbytečný.    Nicméně pro akvaristy, kteří přidávají do akvária CO2 by se mělo jednat o naprosto klíčový test.    V opačném případě by do akvária mohli přidávat příliš moc nebo naopak příliš málo CO2.   Nejprodávanější a nejlepší test na CO2 je tzv. drop checker. Jedná se o s skleněnou baňku,    do které se nakape Dennerle kapalina a ta mění svou barvu. Podle barvy poznáte, jaké množství CO2 ve vodě právě je.Výměna vody:    Běžně by se měla každých 7 až 14 dní obměnit třetina vody v akváriu.    K odpuštění vody použíjte odkalovací zvon a tak máte dva kroky v jednom.      Odpuštěnou třetinu vody následně doplníte čistou vodou, nejlépe samospádem.     Jeden konec hadice vložíte do sklenice s vodou, na druhém konci budete sát, dokud voda nezačne přitékat.  