Voňavý sirup z bezinkových květůIngredience  Květy černého bezu 	 40 ks  Kyselina citronová 	 80 g  Citron  3–4ks, ideálně v biokvalitě nebo přepečlivě omytý 	 3 ks  Cukr krupice  1,5–2kg (může být krystalový) 	 2 kgPostup přípravy:Zařazení: Nealkoholické, Studené Obr. 1  Květy bezu opatrně opláchněte studenou vodou tak, abyste z nich neomyli všechen pyl – to on určí kvalitu sirupu a předá mu své léčivé poselství! Dvaapůl až tři litry vody nechte přejít varem. Vsypte kyselinu citronovou a poté nechte vychladnout. Obr. 2  Květy a na kolečka pokrájený dobře omytý citron (nejlépe v biokvalitě) přelijte v míse zcela vychladlou vodou s kyselinou citronovou, překryjte čistou utěrkou a nechte 24 hodin louhovat. Obr. 3  Po této době výluh přeceďte přes jemný cedník vyložený gázou do nerezového hrnce. Vsypte cukr (mělo by ho být tolik, kolik je tekutiny – 1 l tekutiny = 1 kg cukru). Za občasného míchání zahřejte, až se cukr zcela rozpustí a ze dna hrnce začnou k hladině stoupat bublinky. Obr. 4  Horkou tekutinu okamžitě vlijte do předem připravených vysterilizovaných sklenic či láhví, uzavřete víkem a dnem vzhůru nechte vychladnout. Pak láhev otočte a uskladněte nejlépe na tmavším a chladnějším místě. Neotevřený vydrží sirup až 365 dní, po otevření skladujte v ledničce maximálně týden. 